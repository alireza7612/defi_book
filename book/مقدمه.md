
<div dir="rtl">

##  :page_facing_up: مقدمه

به  کتاب «مقدمه ای بر سیستم های مالی غیر متمرکز(دی‌فای)»  خوش آمدید.

دی‌فای یکی از رو به رشد ترین مفاهیم در دنیای بلاکچین و رمزارز ها هستش . دی‌فای در یکسال اخیر  رشد بسیار سریعی داشته اما اطلاعات مورد نیاز برای درک عموم از مفاهیم و ایده های دی فای به خوبی در دسترس نمی باشند. ما تحقیقات و اطلاعاتمان را در این حوزه در نسخه ی اول این کتاب گنجانده ایم و در نسخه های بعدی سعی می‌کنیم که به بحث های فنی و معماری قرارداد های هوشمند پروژه های دی‌فایی بپردازیم.

دی فای  اکوسیستم  برنامه های غیرمتمرکز (Dapps) است که سرویس های مالی را را بر روی یک شبکه ی توزیع شدهِ بدون قدرت مرکزی فراهم کرده است. اکثر پروژه های دی‌فایی بر روی بلاکچین اتریوم ساخته شده اند، پس تمرکز ما هم در این کتاب روی همین مورد خواهد بود.

در سال های ۲۰۱۹ و ۲۰۲۰  مهم ترین زمینه  توسعه در  اتریوم ، دی‌فای بوده است.
در زمان انتشار این متن در پروژه های دی‌فایی بیش از 8 میلیارد دلار رمزارز و توکن به گِرو گذاشته شده است.(با مفهوم این جمله در فصل دوم بیشت آشنا می‌شوید)

در این کتاب ما به بررسی اینکه دی فای چیست و چرا برای جامعه مهم است می پردازیم. همچنین به بررسی بخش های مختلف دی فای مثل رمزارز های پایدار (stable coin) غیرمتمرکز، صرافی های غیرمتمرکز، وام دهی غیرمتمرکز، بازار های ثانویه غیرمتمرکز و بیمه های غیرمتمرکز خواهیم پرداخت. در هر کدام ازین فصل ها ما به صورت قدم به قدم حداقل یکی از محصولات دی فای در هریک ازین حوزه ها را توضیح خواهیم داد.

در طول این کتاب ما برایتان در بخش منابع تعدادی مطلب برای درک بیشتر مفاهیم توصیه کرده ایم که فکر می‌کنیم به شما بسیار کمک خواهند کرد.(در نسخه های بعدی سعی میکنیم این منابع رو هم به زبان فارسی ترجمه کنیم )

با تشکر از آقا ، خانوم و یا گروه ساتوشی ناکاموتو که به ما نشون داد/دادن که میتونیم خارج از سلطه دولت ها و نهاد ها و ... بین هم دیگه پول جابه‌جا کنیم  . اما پول جابه جا کردن همه کاری که بانک ها و کارگزاری ها و ... انجام میدن نیست ، پس همچنین باتشکر از توسعه دهندگان دی‌فای که باعث میشن با بقیه اون کار ها رو هم  بدون وابستگی به نهادی بتونیم انجام بدیم. 

تمرکز اصلی این کتاب برای کسانی است که به تازگی می خواهند با مفاهیم دی فای آشنا شوند، پس اگر شما متخصص دی‌فای هستید به ما در جهت بهبود این کتاب کمک کنید و ما را از راهنمایی های خود دریغ نکنید.

ما در راستای سرعت بخشیدن به همه گیری دی فای در ایران و کشور های فارسی زبان، می‌خواهیم طرح های پیچیده ی دی‌فای را به زبان ساده که برای عموم قابل فهم باشد توضیح دهیم.

امیدواریم با به اشتراک گذاری دانش مان با شما به پیشرفتتان در این مسیر سرعت بخشیم و شما نیز با ما در این جنبش همراه شوید.

شهریور 1399
</div>
